#,Verse,"Telugu Explanation","English explanation"
1,"<pre>శ్రీ భామినీ మనొహరు
సౌభాగ్య తయా స్వభావు సారసనాభున్
లోఁ భావించెద; నీకున్
వైభవము లొసగుచుండ, వసుధఁ గుమారా</pre>","ఓ కుమారా!సిరి సంపదలకు నిలయమైన లక్ష్మీదేవి మనసును ఆకర్షించినవాడును, ఐశ్వర్య భోగభాగ్యములను దయతో ఇచ్చు స్వభావము కలవాడును, నాభియందు పద్మము కలవాడును, అయిన విష్ణుమూర్తి, సంపదలనిచ్చే శ్రీ హరిని ప్రార్ధించుచున్నాను.","O son! I pray to Sri Hari, who is Lord Vishnu, who attracts the mind of Goddess Lakshmi, who is the abode of riches, who has the nature of giving rich pleasures, who has a lotus in his navel."
2,"<pre>పెద్దలు వద్దని చెప్పిన 
పద్దుల బోవంగరాదు పరకాంతల నే
పొద్దే నెద బరికించుట
కుపదేశింపగఁ గూడ దుర్విఁ గుమారా!</pre>","ఓ కుమారా! పెద్దలు వద్దని చెప్పిన పనులను పంతములకు పోయి చేయరాదు. ఇతర స్త్రీలను ఎన్నడునూ మనసులో తలంచుట మంచిది కాదు. ఈ విషయములను మనసులో నుంచుకొని భూమిపై మెలగుము.","O son! Do not do things that are not allowed by elders. It is never good to think of other women. Keep these things in mind and dwell on earth."
3,"<pre>అతి బాల్యములో నైనను
బ్రతికూలపు మార్గములఁ బ్రవర్తింపక స
ద్గతి మీర మెలగ నేర్పిన
నతనికి లోకమున సౌఖ్యమగును గుమారా!</pre>","ఓ కుమారా! మిక్కిలి చిన్నతనములో కూడా చెడు మార్గములయందు నడువరాదు. మంచిమార్గములో నడచిన వానికి లోకమందు సుఖమే ప్రాప్తించును.","O son! Do not walk in bad ways even at a very young age. He who walks in the good path will find happiness in the world."
4,"<pre>తనపై దయ నుల్కొనఁ గన్
గొన నేతెంచినను శీల గురుమతులను వమ్
దనముగఁ భజింపందగు
మనమలరగ నిదియ విబుధ మతము కుమారా!</pre>","ఓ కుమారా! దయతో తనకు మంచి చేయ బూనిన వారిని గౌరవించి, నమస్కరింపుము. వారి మనస్సు సంతోషపడునట్లు చేయుటయే నీవు వారి పట్ల చూపించదగు మర్యాద. పెద్దలనుసరించే మంచి పద్ధతి యిదియే.","O son! Respect and bow down to those who have done good with kindness. The courtesy you should show to them is to make their mind happy. This is a good way to deal with adults."
5,"<pre>ఉన్నను లేకున్నను పై
కెన్నడుమర్మంబుఁ దెలుప నేగకుమీ నీ
కన్న తల్లిదండ్రుల యశం
బెన్నఁబడెడు మాడ్కిందిరుగు మెలమిఁ గుమారా!</pre>","ఓ కుమారా! నీకు ఉన్నా లేకపోయినా నీ కుటుంబ రహస్యాలను ఇతరులకు తెలియనీయకుము. నిన్ను కన్నవారికి పేరు ప్రఖ్యాతులు వచ్చునట్లు. నలుగురు గొప్పగా పొగిడే విధంగా సంతోషముతో మసలుకొనుము.","O son! Do not share your family secrets with others whether you have or not.  Walk so that the respect of your parents spreads in all four directions."
6,"<pre>పెద్దలు విచ్చేసినచొ
బద్ధకముననైన దుష్ట పద్ధతి నైనన్
హద్దెరిగి లేవకున్నన్
మొద్దువలెం జూతు రతని ముద్దు కుమారా!</pre>","ఓ కుమారా! మన ఇంటికి పెద్దలు వచ్చినచో మర్యాదగా లేచి నిలబడవలెను. బద్ధకమువలనగాని, పొగరుతనంతోగాని, పెద్ద చిన్న భేదములు గ్రహింపక మొండిగా లేవకున్నచో, నిన్నందరూ మూర్ఖునిగా పరిగణిస్తారు.","O son! When elders come to our house, we should stand up politely. If you don't get up stubbornly because of laziness, arrogance, big or small differences, you will all be considered a fool."
7,"<pre>పనులెన్ని కలిగి యున్నను
దినదినమున విద్య పెంపు ధీయుక్తుడవై
వినగోరుము సత్కథలను;
కాని విబుధులు సంతసించు గతినిఁ గుమారా!</pre>","ఓ కుమారా! నీకెంత తీరికలేకున్ననూ, ఎన్ని పనులున్ననూ, మంచి బుద్ధిగలవాడివై ప్రతీ రోజు జ్ఞానమునిచ్చే మంచి కథలను వినవలెను. నీవట్లు చేసినచో నీ ప్రజ్ఞ పెరిగి, నిన్ను బుద్ధిమంతులందరూ సంతోషముతో మెచ్చుకొంటారు.","O son! No matter how busy you are or how much work you have, you should listen to good stories that give you knowledge every day. If you do this, your wisdom will increase, and all intelligent people will praise you with joy."
8.,"<pre>కల్లలగు మాట లాడకు
మెల్లజనంబులకు వేగ హృదయము కడు రం
జిల్లగఁ బల్కుము నీ కది
తెల్లము రహి గీర్తిఁగాంచు దెరగు కుమారాఁ!</pre>","ఓ కుమారా ! అసత్యములాడరాదు. మనుషులందరూ మెచ్చుకొనేటట్లు వారి మనస్సులు సంతోషపడునట్లు మాట్లాడుము. మహిలో నీకది ఆనందమును కీర్తిని ప్రసాదించును.","O son! Don't lie. Speak so that all men will appreciate, and their minds will rejoice.  Mother Earth will bestow you with happiness and fame."
9.,"<pre>ఏనాడైనను వినయము
మానకుమీ మత్సరమున మనుజేశులతోఁ 
బూనకు మసమ్మతయు బహు
మానమునను బొందు మిదియె మతము కుమారా!</pre>","కుమారా! ఏ రోజైనా సరే వినయాన్ని వదులుకోకు. రాజులపై మాత్సర్యంతో వారికి వ్యతిరేకమైన పనులను చేయకు. ఇదే గౌరవాన్ని సన్మానాన్ని (బహుమానాన్ని) పొందే మార్గం.","O Son! Never give up on humility. Do not do things contrary to kings (head of state) out of jealousy. This is the way to get respect and honor (reward)."
10.,"<pre>తనకు విద్యాభ్యాసం
బును జేసినవానికన్న బొలుపుగఁ బదిరె
ట్లను దూగు దండ్రి వానికి
జననియుఁ బదిరెట్లుఁ దూగు జగతిఁ గుమారా!</pre>","ఓ కుమారా! ఈ లోకమందు విద్యాభ్యాసము నేర్పి తీర్చిదిద్దిన గురువు కంటే కన్నతండ్రి పదిరెట్లు ఎక్కువ. కన్నతండ్రి కంటే కన్నతల్లి పదిరెట్లు ఎక్కువ. ఈ సత్యమును తెలుసుకొని మసలుకొనుము","O son! In this world, a father is ten times more than a teacher who teaches education. Mother is ten times more than father. Know this truth and gain courage."
11.,"<pre>తమ్ములు తమయన్న యెడ భ
యమ్మును భక్తియును గలిగి యారాధింపన్
దమ్ముల నన్నయు సమ్మో
దమ్మునఁ బ్రేమింపఁ గీర్తి దనరుఁ కుమారా!</pre>","ఓ కుమారా! పిన్నవారు పెద్దవారిపట్ల భయభక్తులను కలిగి యుండాలి. తమ్ముళ్ళూ అన్నపట్ల గౌరవమర్యాదలను ప్రదర్శించాలి. అన్నకూడా తమ్ముళ్ళను అదే భావముతో చూడాలి. ఇటువంటి అన్నదమ్ములు, లోకమున పేరు ప్రఖ్యాతులు పొందగలరు.","O son! The younger ones should have the fear of the older ones. Respect should be shown as brothers.  Elder brother (Anna) too should look at the younger brothers with the same feeling. Such brothers and sisters can become famous in the world."
12.,"<pre>తనయుడు చెడుగై యుండిన
జనకుని తప్పన్నమాట సతమెఱుగుదు గా
వున నీ జననీ జనకుల
కు నపఖ్యాతి యగురీతి గొనకు కుమారా!</pre>","కుమారా! పుత్రుడు దుర్మార్ధుడైతే (చెడ్డవాడైతే) ఆ తప్పు తండ్రిదే అనేమాట నిజమని తెలుసు. కనుక నీ తల్లిదం[డులకు అపకీర్తి తెచ్చేలా ప్రవర్తించకు.","O Son! It is known that if the son is bad, then the father is at fault. So don't act to bring disrepute to your parents."
13.,"<pre>మర్మము పరులకు దెలుపకు
దుర్మార్గుల చెంత నెపుడు దూఱకు మిల దు
ష్కర్మముల జేయ నొల్లకు&nbsp;;
నిర్మల మతినుంట లెస్స నిజము కుమారా!</pre>","ఓ కుమారా! నీ రహస్యములెన్నడును ఇతరులకు తెలియజేయవద్దు. దుర్మార్గులతో స్నేహము చేయవద్దు. ఈ భూమియందు చెడ్డపనులను చేయుట మానుకో. స్వచ్చమైన మంచి బుద్ధితో ఉండుటయే మంచిదని తెలుసుకో.","O son! Never reveal your secrets to others. Don't make friends with the wicked. Stop doing evil things on this earth. Know that it is better to have a pure and good mind."
14.,"<pre>తల్లిని దండ్రిని సహజల
నల్లరి బెట్టినను వారలలుగుచు నీపై
నుల్ల మున రోయు చుందురు
కల్లరి వీడనుచుఁ గీర్తిఁ గందం గుమారా!</pre>","ఓ కుమారా! కన్న తల్లిదండ్రులను తోడబుట్టిన వారిని అల్లరి పెట్టరాదు. అట్లు చేసినచో వారు నీపై కోపించి నిన్ను అబద్ధములాడువానిగా చిత్రించి మనస్సునందు కోపపడుదురు. దానివలన నీకు అపకీర్తి వచ్చును. కావున అట్లు చేయరాదు.","O son! Don't make fun of those who are friends with your parents. And if they do so, they shall be angry with thee, and shall portray thee as a liar, and shall be wroth in their heart. Because of that thou shalt be discredited. Therefore, it should not be done."
15.,"<pre>అపం దన తల్లిగ మే
లొప్పంగని జరుపవలయు నుర్వీస్థలి జి
న్నప్పుడు చన్నిడి మనిసిన 
యప్పడతియు మాతృతుల్యయండ్రు కుమారా!</pre>","ఓ కుమారా! తన అక్కను తల్లివలె భావించాలి. అమ్మ తరువాత అక్కయ్యే మనకు తల్లి.కావున అక్కను తల్లిగా పూజించాలి. ఆమె మనసును బాధింపకు. ఆమె దీవెనలే మనకు సోపానమార్గాలు. అట్లే తనను ఎత్తుకొని పోషించినవారిని (దాదితో సహా) కూడా తల్లితో సమానంగా గౌరవించాలి.","O son! He should consider his elder sister as his mother. After mother, elder sister is mother to us. Therefore, elder sister should be worshiped as mother. Don't hurt her heart. Her blessings are our steppingstones. Similarly, those who take care of him (including the nanny or others who care him) should be respected equally like his mother."
16.,"<pre>ఆకులత బడకు మాపద
నేకతమునఁ జనకు త్రోవ నింతికి దగు నం
తేకాని చన వొసంగకు
లోకులు నిన్నెన్న సుగుణలోల! కుమారా!</pre>","సుగుణాశక్తి గల కుమారా! ఆపదసమయమందు ఆందోళన పడరాదు. తోడులేనిదే ఒంటరిగా పోరాదు. భార్యకు తగినంత చనువును మాత్రమే ఇయ్యవలయును. ఎక్కువ ఇచ్చినచో నిన్ను తక్కువ చేయును . ఈ విషయములన్నింటిని తెలిసికొని మసలుము.","O Son! Don't worry in times of distress. Don't go alone without a companion. enough for the wife You have to give only that. If you give more, you will be less. Know all these things and be aware of them."
17.,"<pre>తనుజులనుం గురు వృద్ధుల 
జననీ జనకులను సాధుజనుల నెవడు దా
ఘను డయ్యు బ్రోవడో యా
జనుడే జీవన్మృతుండు జగతి కుమారా!</pre>","ఓ కుమారా! మనిషి తానెంత గొప్పవాడైనను తన ఆలుబిడ్డలను, తల్లితండ్రులను, గురువులను, పెద్ద్దలను, మంచివారిని ఆదరించాలి. అట్లు చేయనివాడు బ్రతికి యుండినను చనిపోయిన వానితో సమానము.","O son! No matter how great he may be, a man must support his children, his parents, his teachers, his elders, and his good ones. He that does not do so is like unto him that is alive, but he that is dead."
18.,"<pre>దుర్జనుల నైనఁ దిట్టకు
వర్జింపకు సుజన గోష్టి; పరులను నెల్లన్
నిర్జింతుననుచుఁ ద్రుళ్ళకు;
దుర్జనుడండ్రు నిను నింద దోప కుమారా!</pre>","ఓ కుమారా! చెడ్డవారిని కూడా దూషింపరాదు. మంచివారున్న చోటును వదలరాదు. మంచివారున్న చోటును వదలరాదు. శత్రువులను చంపుతానని విర్రవీగరాదు. అట్లు చేసినచో నిన్ను చెడ్డవాడని అంటారు. నిందలు వేస్తారు. నీకు చెడ్డ పేరు వస్తుంది.","O son! Even the bad ones should not be abused. Don't leave the place where there are good people. Don't leave the place where there are good people. Don't threaten to kill your enemies. If you do that, you are said to be bad. You will get blamed. You'll get a bad name."
19.,"<pre>సంపద గల వారిని మో
దింపుచు జుట్టుకొని యందు రెల్లప్పుడు న
త్సంపద తొలంగిన నుపే
క్షింపుడు రవివేక జనులు క్శితిని కుమారా!</pre>","ఓ కుమారా! లోకమందు ధనమే నిత్యమని తెలివి లేనివారు భావిస్తారు. డబ్బున్నవారినే ఆశ్రయించి తమ పబ్బము గడుపుకొంటారు.సంపదలు పోయిన వెంటనే మరల వారినే దూషిస్తారు. ఎంత అవివేకులు ఈ జనులు.","O son! Those who do not have knowledge think that money is eternal in the world. They take refuge in those who have money and spend their lives, and as soon as they lose their wealth, they again abuse them. How foolish these people are."
20.,"<pre>సద్గోష్ఠి సిరియు నొసగును
సద్గోష్ఠ్యె కీర్తి బెంచు సంతుష్టిని నా
సద్గోష్ఠియె యొనగూర్చును
సద్గోష్ఠియె పాపములను జంపు కుమారా!</pre>","ఓ కుమారా.సజ్జనుల,సత్పురుషుల సభలయందే మంచిజ్ఞానమును సంపాదింతురు.దానివలన సిరి సిద్దించును.సద్గోష్టి వలన కీర్తి పెరుగును.సంత్రుప్తి కలుగును.సద్గోష్టి వలన సర్వపాపములు సమసిపోవును.","O son, it is in the midst of the congregations of the good men and the good men that you acquire good knowledge, and thereby you will acquire wealth, and by good company will you gain fame, and there will be satisfaction, and being in good company all sins be absolved."
21.,"<pre>ధనవంతు లైన బహు స
జ్జనులైనను నీకు మిగుల సమ్మతులై యు
న్నను సతి జనకుని గృహమం
దున నుండుట తగదు కీర్తి తొలగు కుమారా!</pre>","ఓ కుమారా! అత్తవారెంత అధికులైననూ, సంపన్నులైనను, సజ్జనులైననూ, నీ పట్ల మిక్కిలి మక్కువ జూపుతున్నను, భార్యను పుట్టినింట యుంచుట మంచిది కాదు. అట్లు చేసినచో కీర్తి నశించును.","O son! It is not good to keep the wife in her house, even if the in-laws are high-ranking, wealthy, or noble, and show great affection for you. Doing so will destroy the reputation."
22.,"<pre>సభలోపల నవ్విన యెడ
సభవా ర్నిరసింతు రెట్టి జనుని న్నెరి నీ
కభయం బొసంగె నేనియు
బ్రభు కరుణను నమ్మి గర్వపడకు కుమారా!</pre>","ఓ కుమారా! సభలోపల నవ్వవద్దు. అలా చేస్తే గొప్పవాడినైనా ఆక్షేపిస్తారు. రాజుగారి ఆదరణ పొందినంత మాత్రాన, దాన్ని మనసులో ఉంచుకొని గర్వపడరాదు. ","O son! Don't laugh in the assembly. If you do that, you will offend even a great person. As long as the king's favor is received, he should not be proud of it, keeping it in mind."
23.,"<pre>పెరవారలుండ ఫలముల 
నరయంగా వారికిడక యాతడె మెసవన్
సరిగాదు విసపు మేతకు
సరియౌనని తలపు మానసమున కుమారా!</pre>","ఓ కుమారా! ఇతరులు ఉన్న సమయములో ఒక్కడవే పండ్లు ఫలములు తినరాదు. వారికి పెట్టకుండా తినుట మంచి పద్ధతి కాదు. నీ ఎదుట ఉన్నవారికి పెట్టకుండా తినుట వలన నీవు తిన్నది విషముతో సమానముగునని తలంచుము.","O son! If others are with us, the fruit should be given to them and we should eat it. Otherwise it is not a good thing for us to eat."
24.,"<pre>మును స్నానము సేయక చం
దన మలదుట యనుచితం;
బుదకయుంత వస్త్రం
బును విదలించుట కూడదు
మనమున నివి తెలిసి మనుము మహిని కుమారా!</pre>","ఓ కుమారా! ముందుగా స్నానం చేసిన తరువాత శరీరంకు గంధం పూసుకోవాలి. స్నానం చేయకుండా గంధం పూసుకోవటం మంచిదికాదు. నీళ్ళతో కూడిన బట్టను విదల్చటం కూడా తగనిపని. దాని వలన దరిద్రం అంటుకొంటుంది. ఈ విషయాలను మనస్సులో ఉంచుకుని ప్రవర్తించాలి.","O son! After taking a bath first, sandalwood should be applied to the body. It is not advisable to apply sandalwood without taking a bath. It is also not advisable to leave a cloth with water. Because of that, poverty will pervade. These things should be kept in mind and behaved."
25.,"<pre>అవయవ హీనుని సౌంద
ర్యవిహీను, దరిద్రు, విద్యరాని యతని సం
స్తవనీయు, దేవు, శ్రుతులన్
భువి నిందింప దగదండ్రు బుధులు కుమారా!</pre>","ఓ కుమారా! వికలాంగులను, అందములేనివారిని, దరిద్రులను, విద్యలేనివారిని, గౌరవనీయులను, భగవంతుని, వేదములను, పండితులను, నిందింపరాదని విజ్ఞానులు చెప్పుచున్నారు. ఈ పనులను జేయరాదని అనుచున్నారు.","O son! The wise say that the disabled, the beautiful, the poor, the uneducated, the respectable, the God, the Vedas, the scholars should not be blamed. They say that these things should not be done."
26.,"<pre>గరళము పెట్టెడు వాని 
న్బరు జంప దలంచువాని బనులెల్ల బయ
ల్పరచెడివానించ్ బరధన
హరుని నృపతి చంపి పుణ్యుడగును కుమారా!</pre>","ఓ కుమారా! విషంతో ఇతరులను చంపేవారిని, ఇతరులతో చంపదలచుకున్న హంతకులను, రహస్య విషయాలు బయటపెట్టే వారిని, ఇతరుల ధనాన్ని దొంగిలించే వారిని, చంపడం వలన రాజు పుణ్యం చేసినవాడు అవుతాడు. ","O son! By killing those who kill others with poison, the murderers who want to kill others, those who reveal secret things, those who steal the wealth of others, the king becomes a virtuous person by killing them. "
27.,"<pre>సత్తువగల యాతడు పై 
నెత్తిన దుర్భలుండు తస్కరించు నతండున్ 
విత్తము గోల్పడు నతడును
జిత్తని పీడితుండు జింతజెందు కుమారా!</pre>","ఓ కుమారా! శక్తి గలవాడు బలహీనునిపై దండెత్తిన, ఆ బలహీనుడు దొంగలుపడి దోచుకున్న గృహం కలవాడైనట్లు ధనహీనుడగును. శక్తిలేక పీడించబడతాడు. మనస్సు విచారంతో, నిత్యం బాధలతో ఉంటుంది. ","O son! A strong man invades a weak one, and that weak man will become destitute as if thieves have stolen his house. He is powerless and oppressed. The mind is sad and always suffering."
28.,"<pre>ఓరిమియె కలిగి యుండిన
వారలగని ప్రజ్ఞలేనివారని యెదం
నారయ సత్పురుషాళికి
నోరిమియే భూషణంబు రోరి కుమారా!</pre>","ఓ కుమారా! మనిషికి ఓర్పు ప్రధానము. సహనము కలవారిని జూచి తెలివిలేనివారిగా జమకడతారు. కాని నిజానికి మనిషికి ఓర్పే భూషణము. ఓర్పువలన కార్యము సాధింపవచ్చును.","O son! Patience is important to man. Those who are tolerant are called stupid. But in reality it is a tolerant ornament for man. Work can be accomplished by patience."
29.,"<pre>ఎటువంటి వర కులంబున 
బటు తరముగ బుట్టెనేని పరగగ మును గ
న్నటువంటి కర్మఫలముల
కట కట భోగింప వలయు గాదె కుమారా!</pre>","ఓ కుమారా! ఎంతటి గొప్పవంశాన పుట్టినా, మనిషి పూర్వజన్మలో తను చేసిన కర్మ ఫలాలను అనుభవించక తప్పదు కదా! కావున ఈ సత్యం తెలుసుకుని మసలుకో. ","O son! No matter how great a descendant he may be, a man must enjoy the fruits of his karma in his previous life. Therefore, be aware of this truth. "
30.,"<pre>పెక్కు జనులు నిద్రింపగ
నొక్కెం డయ్యెడను నిద్ర నొందక యున్నన్
గ్రక్కున నుపద్రవంబగు
నక్కర్మమునందు జొరకుమయ్య కుమారా!</pre>","ఓ కుమారా! ఎక్కువమంది నిద్రించుచున్న ప్రదేశమందు తానొక్కడునూ మేలుకొని యుండరాదు. అట్లు మెలకువగా యున్నచో కష్టములు కలుగును. ఒకవేళ నిద్ర రానట్లయిన, నిద్ర నటించుము.","O son! No one should be awake in a place where many people are sleeping. If you are awake like that, there will be difficulties. If you can't sleep, pretend to sleep."
31.,"<pre>ధనవంతుడె కులవంతుడు
ధనవంతుడె సుందరుండు ధనవంతుండే
ఘనవంతుడు బలవంతుడు
ధనవంతుడె ధీరుఢనుచు దలతె? కుమారా!</pre>","ఓ కుమారా! ఈ లోకమందు ధనవంతుని అందరూ మంచివానిని గౌరవింతురు. ధనము కలవానిని లోకులు సుందరాంగుడని, గుణవంతుడని, గొప్పవాడని, బలవంతుడని, ధైర్యవంతుడని పలువిధములుగా పొగడుదురు. మనసునందీ విషయాన్నుంచుకొని ధనమును సంపాదింపుము.","O son! In this world, everyone who is rich respects a good person. People praise a rich person as beautiful, virtuous, great, strong and brave in many ways. Earn money by taking care of your mind."
32.,"<pre>విను ప్రాణ రక్షణమునన్
ధనమంతయు మునిగిపోవు తై, పరిణయమం
దున, గురుకార్యమున, వధూ 
జన సంగమమునందు బొంక జనును కుమారా!</pre>","ఓ కుమారా! వినుము ప్రాణము కాపాడుకొను సమయమందుననూ, ఐశ్వర్యము నశించు సమయమందునను, వివాహ సమయములందుననూ, గొప్ప ప్రజోపకార్యము నెరవేర్చు సమయమందునను, స్త్రీలను సంగమించు సమయమందునను అసత్యము లాడవచ్చును.","O son! At the time of saving life, at the time of destruction of wealth, at the time of marriage, at the time of fulfilling a great auspicious work, at the time of consorting with women, falsehood can be heard."
33.,"<pre>దీనుండై నను శాత్రవు
డైనన్ శరణనుచు వేడునపుడు ప్రియత న
మ్మానవుని కోర్కె దీర్చిన
వాని సుజనుడాండ్రుబుధులు వసుధ కుమారా!</pre>","ఓ కుమారా! శరణు కోరి వచ్చినవాడు శత్రువైనా, ప్రేమతో ఆ వచ్చినవారి ప్రయోజనం, నెరవేర్చితే వారిని పండితులు మంచివారు అంటారు.","O son! Even if the person seeking refuge is an enemy, if the purpose of those who come with love is fulfilled, they are called good by the scholars."
34.,"<pre>మిత్రుండు దనకు విశ్వా
మిత్రము జేసినను గాని మేలనవచ్చును
శాత్రవుడు ముద్దగొన్నను
ధాత్రిం దన కదియె కీడు తలప కుమారా!</pre>","ఓ కుమారా! లోకంలో మిత్రుడు మనకు కీడు చేసినా, దానిని మేలు చేసినట్లుగానే భావించాలి. కానీ శత్రువు మన యింట భోజనం చేసినా, మనకు అపకారమే కలుగుతుందని తెలుసుకో. ","O son! Even if a friend in the world does us harm, it should be treated as good. But know that even if the enemy eats in our house, we will be harmed."
35.,"<pre>విత్తంబు విద్య కులము
న్న్మత్తులకు మదంబొసంగు; మాన్యులకున్ స
ద్వృత్తి నొసంగున్ వీనిన్
జిత్తంబున నిడి మెలంగ జెలగు కుమారా!</pre>","ఓ కుమారా! ధనము, గొప్ప విజ్ఞానము, సద్వంశము, దుర్మార్గులకు గర్వమును ఇచ్చును. ఈ త్రిగుణములే సజ్జనులకు మంచిని కలుగ జేయును. వీనిని గుర్తుంచుకొని ప్రవర్తించుము.","O son! Money, great knowledge, good fortune, gives pride to the wicked. These trigunas bring good to the nobles. Keep this in mind and act."
36.,"<pre>ఋణ మధిక మొనర్చి సమ
ర్పణ చేసిన తండ్రి విద్యరాని కొడుకు ల
క్షణశాలి రాణి దుశ్చా
రిణి యగు జననియును దల్ప రిపులు కుమారా!</pre>","ఓ కుమారా! కుమారులకు అప్పులను ఆస్తులుగా ఇచ్చిన తండ్రి, విద్యలేని కుమారుడు, అందమైన భార్య, చెడ్డ నడవడి కల్గిన తల్లి, ఆలోచిస్తే వీరంతా శత్రువులే సుమా! ","O son! A father who has given debts to his sons as assets, an uneducated son, a beautiful wife, a bad-mannered mother, if you think about it, they are all enemies!"
37.,"<pre>ఆజ్ఞ యొనర్చెడి వృత్తుల 
లో జ్ఞానము గలిగి మెలగు లోకులు మెచ్చన్
బ్రాజ్ఞతను గలిగి యున్నన్
బ్రాజ్ఞులలొఁ బ్రాజ్ఞుఁడవుగ ప్రబలు కుమారా!</pre>","ఓ కుమారా! నిన్ను చేయమని నియమించిన పనులను తెలివితో, లోకంలోని ప్రజలంతా మెచ్చేట్లు చేయాలి. నీ బుద్ధి నైపుణ్యం నీవు ప్రదర్శించడమే కాక, తెలివైన వారిలో నీవు తెలివైన వానిగా, పేరు ఘడిస్తూ అభివృద్ధి చెందు.","O son! Do the work you are appointed to do with wisdom and in a way that will please all the people of the world. Not only do you demonstrate your intellectual prowess, but you become the wisest of the wise and grow in reputation."
38.,"<pre>వృద్ధజన సేవ చేసిన 
బుద్ధి విశేషజ్ఞుఁ బూత చరితుండున్
సద్ధర్మశాలియని బుధు 
లిద్దరఁ బొగిడెదరు ప్రేమయెసగఁ కుమారా!</pre>","ఓ కుమారా! పెద్దలను గౌరవించేవారిని, మంచి బుద్ది కలవారనీ, బాగా తెలివి తేటలు గలవారనీ, ధర్మం తెలిసిన వారనీ జనులు ఈ లోకంలో పొగుడుతారు. ","O son! People in this world praise those who respect their elders, who have a good mind, who have good intelligence and who know the Dharma."
39.,"<pre>సతతముఁ బ్రాతః కాలో
చితవిధులను జరుపు మరసి శీఘ్రముగ నహః
పతి పూర్వ పర్వతాగ్రా
గతుడగుటకు మున్నె వెరవు గల్గి కుమారా!</pre>","ఓ కుమారా! ఎల్లప్పుడూ సూర్యోదయానికి ముందే, నిద్రలేచి నీవు చేయవలసిన పనులు వేగంగా, శ్రద్ధతో చేసుకో. ","O son! Always wake up before sunrise and do your tasks quickly and diligently."
40.,"<pre>పోషకుని మతముఁ గనుం గొని
భూషింపక గాని ముదము బొందరు మఱియున్
దోషముల నెంచు చుండును
దోషివయిన మిగులఁ గీడు దోచుఁ గుమారా!</pre>","ఓ కుమారా! నిన్ను పోషించేవారి ఇష్టం తెలుసుకుని మసలుకో. నీవు ఎంత గౌరవించినా అతడు సంతోషించడు. పైపెచ్చు నీ తప్పులనే వెతుకుతూ ఉంటాడు. నీవు చెడ్డవాడివైతే పలు కష్టాలు కలిగిస్తాడు. ","O son! Find out the will of those who feed you. No matter how much you respect him, he won't be happy. Moreover, he is looking for your faults. If you are bad, he will cause many difficulties. "
41.,"<pre>నరవరుడు నమ్మి తను నౌ
కరిలో నుంచునెడ వాని కార్యములందున్
సరిగా మెలంగ నేర్చిన
పురుషుడు లోకమునఁ గీర్తిఁ బొందుఁ గుమారా!</pre>","ఓ కుమారా! రాజు ఎవరిని నమ్మి తన పనులు చేసేందుకు సేవకుని నియమిస్తాడో, ఆ సేవకుడు సరిగ్గా చేయాలి. చేస్తే లోకంలో కీర్తి సంపాదిస్తాడు. ","O son! Whoever the king trusts to appoint a servant to do his work, that servant must do right. If he does, he will earn fame in the world."
42.,"<pre>ధరణి నాయకు రాణియు
గురు రాణియు నన్న రాణి కులకాంతను గ
న్న రమణి దనుగన్నదియును
ధరనేవురు తల్లులనుచుఁ దలుపు కుమారా!</pre>","ఓ కుమారా! దేశాన్ని పాలించే రాజుగారి భార్య రాణి, గురువుగారి భార్య, అన్నగారి భార్య, తన భార్యను కన్న తల్లి అనగా అత్తగారు, తనను కన్న తల్లి ఈ ఐదుగురినీ తల్లులుగా భావించాలి. ","O son! The wife of the king who rules the country, the queen, the wife of the teacher, the wife of the elder brother, the mother of his wife, the mother-in-law, and the mother of him should be considered as mothers."
43.,"<pre>ఆచార్యున కెదిరింపకు
బ్రోచిన దొర నిందసేయఁ బోకుము కార్యా
లోచనము లొందఁ జేయకు
మాచారము విడవఁ బోకుమయ్య! కుమారా!</pre>","కుమారా! గురువులను ఎదిరించి మాట్లాడరాదు, నిన్ను పోషించే యజమానిని నిందించరాదు, చేసే పనిని గురించి అనేకవిధాలుగా ఆలోచించరాదు. మంచి ప్రవర్తనను విడిచి పెట్టరాదు.","O Son! Don't speak out against the gurus, don't blame the boss who supports you, and don't think too many things about what you do. Good behaviour should not be abandoned."
44.,"<pre>నగం గూడదు పరసతిఁ గని
తన మాతృ సమనమెన్నదగు; నెవ్వరితోన్ఁ
బగ గూడ, దొరల నిందిం
పగఁగూడదు, గనుము వృద్ధ పధము కుమారా!</pre>","ఓ కుమారా! ఇతరుల భార్యలను చూసి నవ్వరాదు. వారిని కన్నతల్లితో సమానముగా జూడవలయును. ఎవ్వరితోను విరోధము పెట్టుకొనరాదు. ఇతరులను దూషింపరాదు. పెద్దలు ఈ పద్ధతినే అనుసరించిరని తెలియుము.","O son! Do not laugh at other's wives. They should be treated equally with the mother. Don't have antagonism with anyone. Do not insult others. Do know that elders follow this method."
45.,"<pre>చేయకుము కాని కార్యము
పాయకుము మఱిన్ శుభం బవని భోజనమున్
జేయకుము రిపు గృహంబున 
గూయకు మొరుమనసు నొచ్చుకూత కుమారా!</pre>","కుమారా! ఈ భూమిమీద చేయకూడని పనులను చేయవద్దు మరియు శుభకార్యాలను విడిచిపెట్టవద్దు. శత్రువుల ఇంట్లో భోజనం చేయవద్దు. ఇతరుల మనసులను బాధ పెట్టేలా మాట్లాడవద్దు.","O Son! Do not do the things that should not be done on this earth and do not give up good deeds. Do not eat at the enemy's house. Do not speak in a way that hurts the hearts of others."
46.,"<pre>పిన్నల పెద్దల యెడఁ గడు
మన్ననచే మలగు సుజన మార్గంబుల నీ
వెన్నికొని తిరుగుచుండిన
నన్ని యెడల నెన్న బడదువన్న కుమారా!</pre>","ఓ కుమారా! చిన్నవారైనా, పెద్దవారైనా మర్యాదగా ప్రవర్తించు, అలా చేస్తే మంచివారని పిలుస్తారు. సరిగ్గా నడచుకుంటే లోకంలో కీర్తి గడిస్తారు. అంతా మెచ్చుకుంటారు. ","O son! Be polite to the young and the old, and if you do so, you will be called good. If you walk rightly, you will gain fame in the world. Everything is appreciated."
47.,"<pre>బూటకపు వర్తనము గని
జూటరి వీడనుచుఁ దప్పఁ జూతురుగా! యా
బాటను విడి సత్యము మది 
బాటించి నటించు వాడె నరుడు కుమారా!</pre>","ఓ కుమారా! కపట మార్గాన పోవద్దు. అబద్దాలు చెప్పేవారిని, మోసగాళ్ళను ఎవరూ నమ్మరు. కనుక చెడు బాటన నడవద్దు. సత్యం మనసులో ఉంచుకుని, నడచుకునేవాడే మనిషి. ","O son! Don't go the path of hypocrisy. No one believes in liars and cheaters. So don't walk the path of evil. A man is one who keeps the truth in mind and walks. "
48.,"<pre>లోకులు తనుఁ గొనియాడ వి
వేకి యదియు నిందగాక విననొల్లడు సు
శ్లోకుల చరితం బిట్టిది
చేకొనవలె నట్టి నడక చిన్ని కుమారా!</pre>","ఓ కుమారా! పండితులు పొగడ్తలకు పొంగిపోరు. ప్రజలు తిట్టేటప్పుడు ఎలా మనం విననట్లుంటామో, పొగిడేటప్పుడు తెలివికలవారు పొగడ్తలను వినరు. ఇదే సుజ్ఞానుల పద్ధతి. దీనిని గ్రహించి నువ్వు కూడా మంచి నడత అలవరుచుకో.","O son! Scholars are not overwhelmed by compliments. Just as we don't listen when people scold us, the wise don't listen to compliments when they praise. This is the method of the wise. Realize this and get yourself well-behaved."
49.,"<pre>వగవకు గడచిన దానికి
పొగడకు దుర్మతుల నెపుడు; పొసగని పనికై
యొగి దీనత నొందకుమీ
తగ దైవగతిం బొసంగు ధరను కుమారా!</pre>","కుమారా! జరిగిపోయిన విషయాన్ని గురించి చింతించరాదు. చెడుబుద్ది కలవారిని గూర్చి పొగడరాదు. జరగని పనికి ప్రయత్నించి బాధపడవదడ్దు. ఈ లోకంలో భగవంతుడు ఎలా నిర్ణయిస్తే అలానే జరుగుతుంది.","O Son! Don't worry about what happened. Do not praise those who have a bad mind. Don't bother trying something that doesn't work. In this world, as God decides, so it happens."
50.,"<pre>బరులెవ్వరేని దనతో 
బరిభాషించినను మేలు పలుక వలయు నా
దరము గల చోటఁ గీడు
న్గరము నొనర్పంగరాదు గదర కుమారా!</pre>","ఓ కుమారా! ఇతరులతో మంచి మాటలనే మాట్లాడాలి. చెడు మాటలు పలుకరాదు. ఆదరం ఉన్నచోట కీడు కలిగేలా చేసుకోరాదు కదా! ","O son! Speak good words to others. Do not speak bad words. Shouldn't harm be done where there is love!"
51.,"<pre>సిరి చేర్చు బంధువుల నా
సిరియే శుభముల నొసంగు చెలువుల గూర్చున్
సిరియే గుణవంతుండని
ధరలొ బొగడించునంచు దలపు కుమారా!</pre>","ఓ కుమారా! సంపద అనేది బంధువులను పెంచుతుంది. సంపద శుభాలను కలుగజేస్తుంది. సంపద వలన స్నేహితులు పెరుగుతారు. సంపద గల మానవుని గుణవంతునిగా కీర్తిస్తారు.","O son! Wealth breeds relatives. Wealth brings auspiciousness. Wealth increases friends. A person with wealth is praised as virtuous."
52.,"<pre>తనదు కులాంగన యాలో 
చనమున మంత్రియును భుక్తి సమయంబున దా
జననియు రతిలో రంభా
వనజేక్షణ యయినఁ బుణ్యవశము కుమారా! </pre>","ఓ కుమారా! లోకంలో పురుషుడికి అనుకూలవతియైన భార్య కావాలి. ఆలోచించే సమయంలో మంత్రిలాగా, భోజన సమయంలో తల్లిలాగా, రతి సమయంలో రంభలాగా సేవలు చేసే భార్యను పొందటం చాలా అదృష్టం. అలాంటి భార్య లభించటం పూర్వజన్మ ఫలం.","O son! In the world a man needs a suitable wife. It is very fortunate to have a wife who serves as a minister at the time of thinking, as a mother at mealtime, as a rambha during sex. The availability of such a wife is the fruit of past life."
53.,"<pre>అల దేవగృహము కడప యి
రుల గోవాటముల యందు ద్రోవలలో ర
చ్చల కొట్టములను నొప్పదు
మల మూత్ర విసర్జనంబు మహిని కుమారా!</pre>","ఓ కుమారా! గుడిముందు, ఇంటిముందు, పశువుల శాలలో, దారిలో, రచ్చబండ వద్ద, మలమూత్ర విసర్జన చేయరాదు.","O son! Do not defecate in front of the temple, in front of the house, in the cattle shed, on the road, at the places where people sit."
54.,"<pre>పాపపు బని మది దలపకు 
చేపట్టిన వారి విడువ జేయకు కీడున్
లోపల దలపకు, క్రూరుల
ప్రాపును మది నమ్మబోకు, రహిని కుమారా!</pre>","ఓ కుమారా! మనసులో చెడు ఆలోచనలకు చోటీయవద్దు. కాపాడతానని మాట ఇస్తే ఆ మాట నిలబెట్టుకో. దుర్మార్గుల ఆదరణ నమ్మవద్దు.","O son! Do not entertain bad thoughts in your mind. If you promise to save, keep that promise. Do not believe in the favor of the wicked."
55.,"<pre>జగడంబులాడు చోటను
మగువలు వసియించుచోట మదగజము దరిన్
బగతుండు తిరుగుచోటన్
మగుడి చనగవలయుఁ జలము మాని కుమారా!</pre>","ఓ కుమారా! తగాదాలు జరిగే చోటును, ఆడవారు నివసించే చోటును, మదించిన ఏనుగు ఉండే చోటును, శత్రువు నివసించే చోటును వదలివెళ్ళాలి. ","O son! Leave the place where the quarrels take place, the place where the females live, the place where the elephant is located, the place where the enemy lives."
56.,"<pre>తిరుగకు దుర్మార్గులతో
నరుగకు గహనాంతర స్థలాదుల కొంటన్
జరుగకు శత్రుల మోల
న్మరువకు మేల్ హితులయెడల మదిని కుమారా!</pre>","కుమారా! దుర్మార్గులతో కలిసి తిరగవద్దు. ఒంటరిగా అటవీ (ప్రదేశానికి వెళ్ళవద్దు. శత్రువుల వైపుకు వెళ్ళకు. ఉపకారం చేసినవారిని మనసులో ఎప్పటికీ మరచిపోవద్దు.","O Son! Don't hang out with the wicked. Don't go to the forest alone, don't go towards the enemy. Never forget those who have done good in your mind."
57.,"<pre>తరలాక్షుల యెడనెన్నడు
బర్హాసాలాపములను పచరింపకుమీ
బరికించి నిరీక్షించిన 
నురు దోషంబనుచు దలపుచుండు కుమారా!</pre>","ఓ కుమారా! స్త్రీల పట్ల పరిహాసములెన్నడునూ చేయకు. వారిని పరిశీలనగా చూచుట, వారికొరకు నిరీక్షించుటా మిక్కిలి దోషములని ఎరుంగుము.","O son! Do not make fun of women. Staring or examining and waiting(dating) for them is a big mistake."
58.,"<pre>కాయమున నాటు శరములు
పాయంబున దీయవచ్చు బహునిష్ఠురతన్
గూయ మదినాటు మాటలు
పాయవుగా యెపుడు నెగడు పరచు కుమారా!</pre>","ఓ కుమారా! శరీరమునకు నాటిన బాణమును ఉపాయముతో తీయవచ్చు. కాని మనసున నాటిన మాటలు మానసిక వ్యధను కలుగజేయును. అటువంటి కఠిన మాటలను వెనక్కు తీసుకొనుట కష్టం. అవి మనస్సును బాధించును.","O son! The arrow planted on the body can be taken with a trick. But the words planted in the mind cause mental agony. It is difficult to take back such harsh words. They hurt the mind."
59.,"<pre>పెనుకోపము గర్వము ను
బ్బును జపలము దురభిమానము నిర్వ్యాపారం
బునుఁ జొరవు నునికియును న
ల్పుని గుణము లటంచు దెలివిబొందు కుమారా!</pre>","ఓ కుమారా! ఎక్కువ కోపంతో ఉండడం, గర్వంతో పొంగిపోవడం, నిలకడ లేకపోవడం, తనకు మించినవారు లేరు అనే అహంకారం, ఏ పని చేయకుండటం నీచుని లక్షణాలు.","O son! Being too angry, overflowing with pride, lack of stability, pride that there is no one better than oneself, and not doing anything are the characteristics of lowliness."
60.,"<pre>విత్తము గూర్చిన మనుజుం
డుత్తమ దానంబు భోగమొందని యెడ భూ 
భృత్త స్కర శిఖి గతము వి
వృత్తికంబగును నట్టి పదవి కుమారా!</pre>","ఓ కుమారా! మనిషి ఎక్కువ ధనం సంపాదించి, తగిన దానాలు చేయాలి, అనుభవించాలి, లేకుంటే అది రాజులపాలు లేదా దొంగల పాలు లేదా అగ్గిపాలు అవుతుంది.","O son! A man should earn more money, give suitable charity, enjoy it, otherwise it becomes the milk of kings or the milk of thieves or firewood."
61.,"<pre>జారులతో  జోరులతో
గ్రూరులతో నెపుడు పొత్తు గోరక మది స
త్ఫూరుష పదాంబు జాతా
ధారుడవై బ్రతుకు కీర్తి తనరు కుమారా!</pre>","ఓ కుమారా! విటులతో, దొంగలతో, క్రూరులతో కలిసి స్నేహంచేయకు. నిత్యం సజ్జనుల పాదపద్మాలను మనసులో నిలుపుకుని మనుగడ సాగించు. ","O son! Don't make friends with thieves, thieves, and cruel people. Always keep in mind the feet of the sajjanas and survive."
62.,"<pre>జ్ఞానుల చరితము వీనుల
నానుచు సత్పురుష గోష్టి ననఘంబనుచున్
బూనుము: ధర్మపధంబును
దా నెరిగినయంత మరువదగదు కుమారా!</pre>","ఓ కుమారా! మంచివారి చరిత్ర తెలుసుకునేందుకు ఆసక్తి చూపు, మంచివారి స్నేహం పాపాలను పోగొడుతుంది. నీకు తెలిసిన ధర్మం విడవవద్దు. ","O son! By listening to the stories of the sages and participating in the gatherings of the sages, know that sins are destroyed. Therefore, as long as your strength is capable, walk in this earth without leaving the Dharma."
63.,"<pre>తన పంక్తి యందు బాంధవ
జనము లొక విధంబుగా మెసమ్గుచు నుండం
గను దా సద్రసముల మెస
గిన విషభోజన సమంబు క్షితిని కుమారా!</pre>","ఓ కుమారా! తన పంక్తియందు కూర్చున్న బంధువులొక విధంబున తినుచుండగా తాను మధుర పదార్థములను, షడ్రసోపేతముగా భుజించుట కూడదు. తనట్లు వేరు విధమున భుజించినచో అది విషముతో సమానమగునని తెలియుము.","O son! He should not partake of sweet things, Shadrasopetam, while eating according to the manner of relatives sitting in his line. Know that if you eat it in a different way, it is equal to poison."
64.,"<pre>పరజనులు కట్టి విడిచిన 
వర చేలములైన గట్ట వలదు వలువలన్
నెరి మాయు మడాత మార్చుచు
ధరియించుటా యొప్పదండ్రు ధరను కుమారా!</pre>","ఓ కుమారా! ఇతరులు కట్టి విడిచిన వస్త్రములెంత విలువగలవియైననూ, ధరింపరాదు. అట్లే ఎంత విలువగలిగిన వస్త్రములనైననూ నలిగిన మడతలు కనబడునట్లు కట్టరాదు. అట్లు చేయుట ఈ భూమియందు కూడని పని.","O son! Do not wear clothes that are as valuable as those tied and loosed by others. Similarly, no matter how valuable clothes are, they should not be tied in such a way that creases are visible. Doing so is not a good thing on this earth."
65.,"<pre>లోకమున సర్వజనులకు
నా కాలుడు ప్రాణహారియై యుండగ శో 
భాకృత కార్యముల వడిం
బ్రాకటాముగ జేయకుండరాదు కుమారా!</pre>","ఓ కుమారా! లోకమునందు సర్వజనులకు హరించు యముడున్నాడని తెలుసుకొని చేయదగిన శుభకార్యముల నన్నింటిని ప్రసిద్ధముగా శీఘ్రముగా వెంటనే చేయుము. ఆలస్యము చేసినచొ పనియగుట కష్టము. అనగా ప్రాణం పోకడ వాన రాకడ ఎవరికీ తెలియనట్లే ఈ గాలిబుడగవంటి జీవితం ఎంత కాలం ఉంటుందో ఎవరికీ తెలియదు కావున దీపముండగానే యింటిని చక్కబెట్టుకొనుమన్నట్లు మహిలో మనం జీవించియున్నపుడే మంచి పనులు చేయుమని అర్ధం.","O son! Know that there is a time for everyone in the world and do all the auspicious deeds that can be done famously and promptly. It's hard to work late. That is, just as no one knows the flow of life and the arrival of rain, no one knows how long this life like a balloon will last, so it means that we should do good deeds while we are still alive in Mahi, like cleaning the house while the lamp is still there."
66.,"<pre>ప్రజ్ఞావంతుని చెతను
ప్రజ్ఞాహీనునకు గడమ వాటిల్లు నిలన్
బ్రాజ్ఞత గల్గి నటించిన 
దత్&zwj;జ్ఞు న్నుతియింతురదియు ధనము కుమారా!</pre>","ఓ కుమారా! ఈ లోకంలో తెలివికలవాని వలన, తెలివి లేనివానికి కష్టాలు కలుగుతాయి. తెలివిగలవారు సరిగా మెలిగితే, వారిని జనం పొగుడుతారు. అదే సంపద.","O son! In this world, because of the intelligent, the unintelligent will suffer. If the wise are well trained, they will be praised by the people. That is wealth."
67.,"<pre>గృహ దాహకునిం బరదా
రహరుం బంధుహిత కార్య రహితుని దుష్టో
త్సాహపరుని జంపి నరపతి
యిహ పరముల యందు కీర్తి నెసగు కుమారా!</pre>","ఓ కుమారా! ఇళ్ళను తగలబెట్టేవారిని, ఇతరుల భార్యలను హరించేవారిని, బంధువులు, హితులు మొదలగు వారి పనులను చేయకుండా చెడగొట్టేవారిని, చెడ్డపనులను చేయటంలో ఉత్సాహం కలవారిని, రాజు సంహరించి ఇహపరలోక కీర్తిని పొందుతాడు. ","O son! Those who burn down houses, those who take away the wives of others, those who spoil the deeds of relatives, friends, etc., those who are zealous in doing bad deeds, those who are zealous for evil deeds, the king will kill and gain worldly fame."
68.,"<pre>జనియించుట పొలియుటకే
పెను సుఖమొందుటది కష్ట విధినొందుటకే
విను హెచ్చుట తగ్గుటకే
యని మనమున నమ్మవలయునయ్య కుమారా!</pre>","ఓ కుమారా! వినండి. మనుషులు జీవితంలో ఎదగడానికి పుట్టారు. జీవితం ఒడిదుడుకులతో నిండి ఉంటుంది మరియు కష్టాలతోనే ఆనందం వస్తుంది. ఈ పాత సామెతను మర్చిపోవద్దు.","O son! Listen.  People are born to grow up in life.  Life is full of ups and downs and with hardship comes happiness.   Don't forget this old saying."
69.,"<pre>కులభామల విడువకు వెలి
పొలతుల వీక్షించి మోహమును బొరలకుమీ
ఖలు డందు రెట్టివారలు
గులహీనుడు పుట్టెననుట కొఱలు కుమారా!</pre>","ఓ కుమారా! ఎన్నడునూ నీ భార్యను విడువకుము. పరస్త్రీల వ్యామోహములో పడకుము. అట్లు చేసినచో నిన్ను దుష్టుడందురు. కులహీనుడు జన్మించెననుమాట నీ పట్ల యదార్ధమై నిలిచి యుండును.","O son! Never forsake thy wife. Do not fall into the lust of other women. If you do that, you will be evil. And the saying that a casteless man was born shall remain true unto thee."
70.,"<pre>పాపంబులందు నెక్కుడు
పాపము సుమీ! ధరిత్రిపై క్రోధగుణం
బే పారు, లోభమును, విని
యే పురుషుల బెడద గూడ దిలను కుమారా!</pre>","ఓ కుమారా! ఎక్కువైన కోపము, లోభము అనే గుణములు పాపములన్నింటిలోనూ మిక్కిలి పాపములు. అందుచే ఎవరికీ బాధ కలుగకుండునట్లు మసలుకొనుము.","O son! The qualities of excessive anger and greed are the greatest of all sins. So be careful not to hurt anyone."
71.,"<pre>ధర నొక్క బుద్ధిహీనున్
దిరముగ రోటనిడి దంచేనేనియు,  బెలుచం
దురు, యగును గాని యతనికి
సరసత్వము గలుగదండ్రు సతము కుమారా!</pre>","ఓ కుమారా! బుద్ధిలేనివాడిని రోటిలో దంచినా బుద్ధిరాదు. వాడి బుద్ధిహీనత ఎక్కువవుతుంది. చతురత మాత్రం వాడికి ఎన్నటికీ కలగదు. ","O son! A mindless person cannot be enlightened even if he eats bread. His mindlessness increases. He will never be clever."
72.,"<pre>పుడమిని దుష్టత గల యా
తడు లంచంబులు బట్ట దలుచుచు మిడియౌ
నడవడి విడి యందరి వెం
బడి ద్రిప్పికొనుచును గీడు వరుప కుమారా!</pre>","ఓ కుమారా! దుష్టబుద్ది కలవాడు దుర్బుద్దితో లంచాలు పట్టేస్తాడు. గర్వంతో తనతో పని ఉన్నవారిని, తన చుట్టూ అనేక సార్లు తిప్పుకుంటాడు. వారికి నష్టాలు కలిగిస్తాడు. ","O son! An evil-minded man takes bribes with a bad sense. With pride, he turns those who work with him, many times around him. He will cause losses to them."
73.,"<pre>సదమల మతితోఁ బెద్దల
మదికింపుగ మెలగు, నింద మానుము పరులన్
మృదు మార్గములను వదలకు 
విదితంబుగ దాన: గీర్తి వెలయుఁ గుమారా!</pre>","ఓ కుమారా! మంచి బుద్ధి కలిగి పెద్దల మనసుకు, సంతోషం కలిగేట్లు మసలుకోవాలి. మంచి మార్గం విడువరాదు. ఇలా చేస్తే నీకు మంచి కీర్తి లభిస్తుంది.","O son! Having a good mind, the mind of the elders should be seasoned to make them happy. A good way should not be left out. By doing this you will get good reputation."
74.,"<pre>పుట్టినది మొదలు పర సతి
బట్టగఁ జూచుటయు నింద పద్ధతి యను చు
న్నట్టి పురుషుండు పుడమిం
బుట్టిన జనతతుఅలఁ గీర్తిబొందుఁ గుమారా!</pre>","ఓ కుమారా! పుట్టినప్పటినుండి ఇతరుల భార్యలను చెరపట్టవలెనని చూచుటవలన నిందల పాలగును. అనుభవమును మనస్సునందుంచుకొని మెలగవలెను. అట్టివాడు ప్రజలచేత గీర్తింపబడును.","O son! It is a blameworthy ruler who sees that other people's wives should be enslaved from birth. You should wake up with the experience in mind. He will be praised by the people."
75.,"<pre>ధరణిని పరోపకారా
చరణ వ్రతనిష్ట నెపుడు సలుపుము నీకా
తెర గుపవాసాది వ్రత 
వరకర్మము కంటె మేలు వచ్చు కుమారా!</pre>","ఓ కుమారా! ఈ లోకంలో ఎప్పుడూ నిష్ఠతో ఉపకారమే చేయాలి. ఎందుచేతంటే ఉపవాసాలు, వ్రతాలకంటే ఉపకారం చేస్తే ఎక్కువ ఫలం పొందుతారు. ","O son! In this world, one should always do good with sincerity for sure. This is because if you do a favour, you will get more fruit than fasting and vrats(vows towards devotion)."
76.,"<pre>విను లోకంబున ధర్మం
బనగఁ గులాచారమట్ల నరసి నడువఁ దా
గను మాయుః కీర్తుల నిహ
మునఁ బరమునఁ బొందు సౌఖ్యములను గుమారా!</pre>","ఓ కుమారా! లోకంలో కులాచారాన్ని తెలుసుకొని మసలటమే ధర్మమనబడును. దీని వలన కీర్తి ప్రతిష్టలు, ఆయుష్షు, ఇహపరసౌఖ్యాలు కలుగుతాయి. ఈ విషయాన్ని గమనించి నడుచుకో. ","O son! It is called dharma to know the custom of caste in the world. Due to this, fame, longevity and prosperity will be created. Keep this in mind."
77.,"<pre>సరి వారి లోన నేర్పున
దిరిగెడి వారలకు గాక తెరువాటులలో 
సరయుచు మెలగెడి వారికి
పరు వేటికి గీడె యనుభవంబు కుమారా!</pre>","ఓ కుమారా! నీ స్నేహితులు మంచి వారైతే నీకు గౌరవం, దుష్టులైతే నీకు అగౌరవం లభిస్తాయి. ఇది అనుభవం మీద తెలుస్తుంది. ","O son! If your friends are good you will get respect and if they are bad you will get disrespect. This is known through experience."
78.,"<pre>మనుజుడు సభ్యుడు దానై
కనియున్న యదార్థమెల్ల కానిన యట్లా
మనుజుండు పలుకకున్నను
ఘనమగు పాతకము నాడు గనును కుమారా!</pre>","ఓ కుమారా! ఉచితానుచితములు తెలుసుకొని మనిషి నడుచుకొనవలెను. తను తెలుసుకొన్న సత్యమును నిర్భయముగా చెప్పగలిగి యుండాలి. చూచిన దానిని చూడనట్లుగా పలుకరాదు. అట్లు చేసిన మిక్కిలి పాపములు అంటును.","O son! A man should walk knowing the freedoms. He should be able to speak the truth fearlessly. Do not speak as if you have not seen what you have seen. There are many sins committed like that."
79.,"<pre>అంగీకార రహితమగు
సంగతికిం బోవరాదు సామాన్యుల తో
డం గడు జగడమునకు జన
వెంగలితనమంద్రు జనులు వినుము కుమారా!</pre>","ఓ కుమారా! అంగీకార యోగ్యం కాని సంగతుల జోలికి పోరాదు. తక్కువ వారితో గొడవలు తెచ్చుకోవడం అవివేకం. అందువల్ల బుద్ధిహీనునిగా చూస్తారు.","O son! Don't get into things that are unacceptable. It would be unwise to get into fights with lower level people. Therefore, he is seen as a fool."
80.,"<pre>ధీరుడు తనదగు సంపద
జారిన యెడ జింత నొందజాలక దా ల
క్శ్మీరమణుని వర చరణం
భోరుహములు గొలిచి ముక్తిబొందు కుమారా!</pre>","ఓ కుమారా! ధైర్యశాలి అయిన మానవునికి తన సంపదలన్నీ నశించినా, ఏమాత్రం బాధపడక, లక్ష్మీదేవి భర్త విష్ణువు పాదాలను ఆశ్రయించి ముక్తి పొందుతాడు. ","O son! A brave human being, even if all his wealth is lost, does not suffer at all, but he takes refuge at the feet of Goddess Lakshmi's husband Vishnu and attains liberation. "
81.,"<pre>ధరణీజాతము లే యే
తరి నెట్లట్లను ఫలించుఁ దగనటు పూర్వా
చరణ ఫలంబు ననుభవము
గరమను భవనీయమగును గాదె కుమారా!</pre>","ఓ కుమారా! ఈ భూమిపై, ఏయే ఋతువులలో, ఏయే విధంగా వృక్షాలు ఫలించునో, ఆయావిధంగానే మానవులు తమ పూర్వజన్మలలో చేసిన పాపపుణ్యఫలాలు ఈ జన్మలో అనుభవిస్తారు సుమా! ","O son! Just as the trees bear fruit on this earth, in what seasons, in the same way human beings will experience in this life the fruits of the sins of their past lives."
82.,"<pre>ఘనులు విని సమ్మతింపని
పనులకు జొతబడక పొగడు పనులను జొరు; మెం
డును బొంకబోక కడ స
జ్జనములతో గలసి మెలగు జగతి కుమారా!</pre>","ఓ కుమారా! పెద్దలు ఇష్టపడని పనులు చేయవద్దు. పెద్దలు మెచ్చే పనులు చేయి. ఎప్పుడూ, ఎక్కడా అబద్దాలు చెప్పకు. మంచి వారితో స్నేహం చేయి. ","O son! Don't do things that adults don't like. Do things that the elders like. Never, never lie anywhere. Make friends with good people."
83.,"<pre>రోషావేశము జనులకు 
దోషము తలపోయ విపుల దుఃఖకరము నౌ
రోషము విడిచిన యెడ సం
తోషింతురు బుధులు హితము దోప కుమారా!</pre>","ఓ కుమారా! కోపం, ఆవేశం అనేవి, మనిషికి పాపం కలుగజేస్తాయి. దుఖాఃనికి కారణం అవుతాయి. కాబట్టి మంచి కోరేవారు వాటిని విడవాలి. ","O son! Anger and rage cause sin to man. They cause sorrow. So good seekers should leave them. "
84.,"<pre>గుణవంతుని సంగతి ని
ర్గుణులకు గుణములు ఘటించు కుసుమాది సమ
ర్పణమున వస్త్రాదిక మా
క్షణమున పరిమళము నొందు కరణి కుమారా!</pre>","ఓ కుమారా! సువాసన వచ్చే పువ్వుల వలన, వస్త్రాలు, ఇతరాలు సువాసనలు వెదజల్లుతాయి. అలాగే మంచివారితో స్నేహం చేస్తే, మంచిగుణాలు అబ్బుతాయి.","O son! Fragrant flowers give fragrance to clothes, etc. Also, if you make friends with good people, you will get good qualities."
85.,"<pre>మును మనుజుడు జన్మాంతర 
మున చేసిన పుణ్య పాపములు పుడమిని వా
నిని బొందక విడువవు దే
వుని నిందింపకుము కీడు వొడుమ కుమారా!</pre>","ఓ కుమారా! పూర్వ జన్మలలో మానవుడు చేసిన పుణ్యపాపాల వలన, ఈ జన్మలో కష్టసుఖాలనేవి సంభవిస్తాయి. ఆ పుణ్యపాపాల ఫలాన్ని పొందక విడువవు. నీ కష్టాలకు కారణం భగవంతుడని దూషించకు. భవంతుని అన్యాయంగా నిందిస్తే భంగపడతావు సుమా! ","O son! Due to the merits and sins committed by a person in previous births, hardships and sufferings occur in this birth. You will not let go without getting the fruits of those sins. Do not blame God for your troubles. If you blame God unfairly, you will be disturbed! "
86.,"<pre>అల సరసాన్నంబుల బరి 
మళము గలుగు వస్తువులను మహితల యానం
బుల నాసనముల సుబ్బకు
కలుగుం జను కాలవశముగాను కుమారా!</pre>","ఓ కుమారా! ఈ భూమిలో అన్నపానాదులు, పరిమళద్రవ్యాలు, వాహనాలు, ఆసనాలు మొదలైనవి కాలాన్ననుసరించి కలుగుతాయి. ఆ సౌకర్యాలను చూసి పొంగిపోకు. నీ రాత బాగుండని కాలంలో అన్నీ నీ నుండి దూరమౌతాయి. ","O son! In this land, food and drink, perfumes, vehicles, asanas, etc., are formed according to time. Don't be overwhelmed by those facilities. When your writing is not good, everything will be taken away from you."
87.,"<pre>మనుజులు తన సౌఖ్యము కొర
కును సంరక్షణము నవని గోరుదు రొగి నే
జన పాలుఁడు సంరక్షిం
పను దగియును బ్రోవ డతడే పాపి కుమారా!</pre>","ఓ కుమారా! మనుషులు తమ సుఖం కోరి, తమకు రక్షణ కోరుకుంటారు. బాధితులను రక్షించే శక్తి కలిగిన రాజు రక్షించకపోతే అతనిని పాపాత్ముడంటారు. ","O son! Human beings seek their happiness and seek protection for themselves. A king who has the power to protect the victims is called a sinner if he does not protect them."
88.,"<pre>మండలపతి దండార్హుల
దండింపక యుండరాదు ధారుణి నాత డ
ఖండల సమానుడైనను
మెండగు పాపంబు నొంది మెలగు కుమారా!</pre>","ఓ కుమారా! ప్రభువు నిందితులను శిక్షించాలి. వారిని దండించకుండా విడిచిపెట్టరాదు. నిందితులను దండించని ప్రభువు ఇంద్రునితో సమానుడైనా చాలా పాపాన్ని మూటగట్టుకుంటాడు.","O son! May the Lord punish the accused. They should not be left unpunished. Even the Lord who does not punish the accused, equal to Indra, covers most of the sins."
89.,"<pre>కత్తిని చేతం బట్టుచు
మొత్త దలచి వచ్చువాని ముఖ్యముగా మే
ల్వత్తించిన నదె ప్ర్రాయ
శ్చిత్తమతని జంపదగదు చిన్ని కుమారా!</pre>","ఓ కుమారా! ఖడ్గం చేతపట్టి చంపుతానని మీదకు వచ్చేవారిని, మనం చంపకుండా అతనికి మేలుచేయడం, అతనికి మంచి శిక్ష. అలా మీదకు వచ్చిన వారిని చంపరాదు.","O son! Those who come against him with the sword to kill him, and to do him good that we do not kill him, is a good punishment for him. You should not kill those who come to you."
90.,"<pre>పురుషుం డొనర్పని పనికి 
నరయగ దైవం బదెట్టు లనుకూలించున్
సరణిగ విత్తక యున్నను
వరిపండునె ధరణిలోన వరలి కుమారా!</pre>","ఓ కుమారా! మనిషి సరైన ప్రయత్నం చేయకపోతే ఫలితం రాదు. అలాగే భూమిలో మంచి విత్తనం నాటకపోతే వరి పండదు.","O son! If a man does not make the right effort, there will be no result. Also, if a good seed is not planted in the land, rice will not grow."
91.,"<pre>చము రింకిపోయినను దీ
పము శామియించిన విధంబు పౌరుష విహీ
నమె యగును; దైవ మనుకూ
లము గాకుండినను భూతలమున కుమారా!</pre>","ఓ కుమారా! చమురు అయిపోతే, దీపం కాంతి తగ్గి కొండెక్కుతుంది. అలాగే భగవంతుడు అనుకూలించకపోతే మనిషికి పౌరుషం ఉపయోగపడదు. ","O son! When the oil runs out, the lamp dims and goes up. Also manliness is not useful to man if God does not favor it. "
92.,"<pre>ఘన బీజపు సాయము లే
కను భూములు నిష్ప్రయోజకంబైన విధం
బున దైవము తోడిలఁ గా
కనె పౌరుష కర్మఫలము గలదె కుమారా!</pre>","ఓ కుమారా! భూమిలో గొప్పవైన విత్తనాలు నాటకపోతే, ఆ భూమి నిష్ప్రయోజకమౌతుంది. అలాగే భగవంతుని సహాయం లేనిదే పురుషుని పనులు నెరవేరవని భావం. కాబట్టి భూమి పండి సత్ఫలితాలను ఇవ్వాలంటే మంచి విత్తనాలు ఎలా అవసరమో, అలాగే మన పనులు నెరవేరాలంటే భగవంతుని సాయం కూడా కావాలి.","O son! If the great seeds are not planted in the land, the land will become useless. It also means that without God's help, a man's work cannot be accomplished. So just as good seeds are needed for the soil to produce good results, so also we need God's help for our work to be fulfilled."
93.,"<pre>ధర నే వస్తువులైనన్
దరగుటకై వృద్ధినొందు దగ బొడవెదుగున్
విరుగుటకై పాయుటకై
దరిజేరును వీని మదిని దలతె కుమారా!</pre>","ఓ కుమారా! ఈ లోకంలో ఏ వస్తువైనా పెరగడం, తరగడానికి. మితిమించిన పొడవు, విరగడానికి. ఎక్కువ సమీపంలో చేరడం, దూరం అయ్యేందుకే. ","O son! Any thing in this world to grow, to decay. Excessive length, to break. To get closer and further away."
94.,"<pre>మధురంబుల గొననొల్లడు
బుధజను డేకతమ దారిబోనొల్లడు నీ
విధ మెఱిగి నీవును మనో 
రధ సిద్ధుడా వగుచు మెలగరాదె కుమారా!</pre>","ఓ కుమారా! పండితులు తీపిపదార్థాలను ఒంటరిగా తినరు. ఒంటరిగా ప్రయాణించరు. ఇందులో సూక్ష్మాలను గ్రహించి మసలుకో.","O son! Scholars do not eat sweets alone. Do not travel alone. Observe the subtleties in this and absorb them."
95.,"<pre>చపలాత్ముడవని లోపల 
నపాత్ర జనులకును దాన మందిచ్చుటా హీ
నపు గుక్క నోటి లోపల
నిపుణత నెయిపోసినట్లు నెగడు కుమారా!</pre>","ఓ కుమారా! ఈ భూమిలో చంచల స్వభావులైనవారు, అయోగ్యులైన ప్రజలకు దానం చేయటం నీచమైన కుక్క నోట్లో నేతిని పోసిన విధమౌతుంది. యోగ్యాయోగ్యతలను తెలిసి పాత్రాపాత్రదానం చేయాలి. "," O son! Donating to people who are fickle and unworthy on this earth is like pouring ghee into the mouth of a vile dog. You should know the merits and give the role of a character."
96.,"<pre>యోగ్యుల నరయుగలేక య
యోగ్యులకున్ దానమొసగుచుండుటా యిది స
ద్భోగ్యసతిన్ షండునకున్
భాగము గని పెండ్లి చేయు పగిది కుమారా!</pre>","ఓ కుమారా! యుక్తవయస్సు గల వధువును తాంబూలంతో సహా నపుంసకునికిచ్చి వివాహం చేస్తే అది నిష్ప్రయోజనమౌతుంది. అలాగే యోగ్యులనుకుని అయోగ్యులకు దానమిస్తే ప్రయోజనం ఉండదు. ","O son! If a teenage bride is married off to an eunuch along with a taambulam, it is useless. Similarly, there is no use in giving what is worthy to unworthy. "
97.,"<pre>మును గల్గి ధర్మమును జే
యునతడు పేద పడెనేని యున్నంతకు దో
చిన భంగి నర్ధులకును ని
చ్చునతడె బహు పుణ్య పురుషుండు కుమారా!</pre>","ఓ కుమారా! తనకు సంపద కల్గినపుడు ధర్మకార్యాలను ఎక్కువగా చేయాలి. లేకపోతే కనీసం యాచకులకైనా దానం చేయాలి. అలా మసలువానినే పుణ్యపురుషుడంటారు. ","O son! When he gets wealth, he should do more good deeds. If not, at least donate to beggars. Such a person is called a holy man."
98.,"<pre>కడు మెల్లన నిడు నుత్తర
మడచును గోపమును దీక్ష్మ మరయగ దాన
ప్పుడు నుడివెడు నుత్తర మది
వడి గోపము బెంచు నరయ వసుధ కుమారా!</pre>","ఓ కుమారా! ఆలోచించి చూస్తే, ఈ భూమిలో ఎదుటివారి కోపం అణచాలంటే చాలా శాంతంతో సమాధానమివ్వాలి. మనం కూడా కోపగిస్తే, ఎదుటివాని కోపం తీవ్రమౌతుందే కానీ తగ్గదు. ","O son! If you think about it, in this land, if you want to suppress the anger of others, you have to answer very calmly. If we also get angry, the other person's anger will intensify but not decrease."
99.,"<pre>పని బూని జనులు సంతస
మునఁ దాలిమి సత్యశౌచములను బ్రవర్తిం
చిన యశము నొందుచుందురు
గనుగొను మిదె దొడ్డ నడకఁ గాగ కుమారా!</pre>","ఓ కుమారా! ప్రజలు, తాము చేయు పనులను సత్యమార్గము, సంతోషముతో చిత్తశుద్ధితో ఓర్పు కలిగి చేయవలెను. అట్లు చేసినచో లోకమున కీర్తిని పొందుదురు. ఇదియే మంచిమార్గమని తెలుసుకొనుము."," O son! People should do what they do in the way of truth, with happiness and patience. If you do that, you will gain fame in the world. Know that this is the best way."
100.,"<pre>తన సత్కర్మాచరణం
 బున భాగ్యము వేగవృద్ధి బొందు జగత్ప్ర్రా
 ణుని వర సాహాయ్యముచే
 ననలం బెంతైన బెరుగునయ్య కుమారా!</pre>","ఓ కుమారా! అగ్నివృద్ధి పొందాలంటే వాయువు ఎలా అవసరమో, మంచిపనులు చేయటం వలన సంపదలు కూడా అలాగే అభివృద్ధి చెందుతాయి.","O son! Just as gas is necessary for the growth of fire, wealth is also developed by doing good deeds."
