<table border = "1"><tr><td>Verse</td></tr>
<tr><td> वैशंपायन उवाच। <br>ब्रह्मयोनिभिराकीर्णं जगाम यदुनन्दनः। <br>यत्र दाल्भ्यो बको राजन्पश्वर्थं सुमहातपाः। <br>जुहाव धृतराष्ट्रस्य राष्ट्रं वैचित्रवीर्यिणः   ॥09-040-001॥</td></tr>
<tr><td>तपसा घोररूपेण कर्शयन्देहमात्मनः। <br>क्रोधेन महताविष्टो धर्मात्मा वै प्रतापवान्   ॥09-040-002॥</td></tr>
<tr><td>पुरा हि नैमिषेयाणां सत्रे द्वादशवार्षिके। <br>वृत्ते विश्वजितोऽन्ते वै पाञ्चालानृषयोऽगमन्   ॥09-040-003॥</td></tr>
<tr><td>तत्रेश्वरमयाचन्त दक्षिणार्थं मनीषिणः। <br>बलान्वितान्वत्सतरान्निर्व्याधीनेकविंशतिम्   ॥09-040-004॥</td></tr>
<tr><td>तानब्रवीद्बको वृद्धो विभजध्वं पशूनिति। <br>पशूनेतानहं त्यक्त्वा भिक्षिष्ये राजसत्तमम्   ॥09-040-005॥</td></tr>
<tr><td>एवमुक्त्वा ततो राजन्नृषीन्सर्वान्प्रतापवान्। <br>जगाम धृतराष्ट्रस्य भवनं ब्राह्मणोत्तमः   ॥09-040-006॥</td></tr>
<tr><td>स समीपगतो भूत्वा धृतराष्ट्रं जनेश्वरम्। <br>अयाचत पशून्दाल्भ्यः स चैनं रुषितोऽब्रवीत्   ॥09-040-007॥</td></tr>
<tr><td>यदृच्छया मृता दृष्ट्वा गास्तदा नृपसत्तम। <br>एतान्पशून्नय क्षिप्रं ब्रह्मबन्धो यदीच्छसि   ॥09-040-008॥</td></tr>
<tr><td>ऋषिस्त्वथ वचः श्रुत्वा चिन्तयामास धर्मवित्। <br>अहो बत नृशंसं वै वाक्यमुक्तोऽस्मि संसदि   ॥09-040-009॥</td></tr>
<tr><td>चिन्तयित्वा मुहूर्तं च रोषाविष्टो द्विजोत्तमः। <br>मतिं चक्रे विनाशाय धृतराष्ट्रस्य भूपतेः   ॥09-040-010॥</td></tr>
<tr><td>स उत्कृत्य मृतानां वै मांसानि द्विजसत्तमः। <br>जुहाव धृतराष्ट्रस्य राष्ट्रं नरपतेः पुरा   ॥09-040-011॥</td></tr>
<tr><td>अवकीर्णे सरस्वत्यास्तीर्थे प्रज्वाल्य पावकम्। <br>बको दाल्भ्यो महाराज नियमं परमास्थितः। <br>स तैरेव जुहावास्य राष्ट्रं मांसैर्महातपाः   ॥09-040-012॥</td></tr>
<tr><td>तस्मिंस्तु विधिवत्सत्रे संप्रवृत्ते सुदारुणे। <br>अक्षीयत ततो राष्ट्रं धृतराष्ट्रस्य पार्थिव   ॥09-040-013॥</td></tr>
<tr><td>छिद्यमानं यथानन्तं वनं परशुना विभो। <br>बभूवापहतं तच्चाप्यवकीर्णमचेतनम्   ॥09-040-014॥</td></tr>
<tr><td>दृष्ट्वा तदवकीर्णं तु राष्ट्रं स मनुजाधिपः। <br>बभूव दुर्मना राजंश्चिन्तयामास च प्रभुः   ॥09-040-015॥</td></tr>
<tr><td>मोक्षार्थमकरोद्यत्नं ब्राह्मणैः सहितः पुरा। <br>अथासौ पार्थिवः खिन्नस्ते च विप्रास्तदा नृप   ॥09-040-016॥</td></tr>
<tr><td>यदा चापि न शक्नोति राष्ट्रं मोचयितुं नृप। <br>अथ वैप्राश्निकांस्तत्र पप्रच्छ जनमेजय   ॥09-040-017॥</td></tr>
<tr><td>ततो वैप्राश्निकाः प्राहुः पशुविप्रकृतस्त्वया। <br>मांसैरभिजुहोतीति तव राष्ट्रं मुनिर्बकः   ॥09-040-018॥</td></tr>
<tr><td>तेन ते हूयमानस्य राष्ट्रस्यास्य क्षयो महान्। <br>तस्यैतत्तपसः कर्म येन ते ह्यनयो महान्। <br>अपां कुञ्जे सरस्वत्यास्तं प्रसादय पार्थिव   ॥09-040-019॥</td></tr>
<tr><td>सरस्वतीं ततो गत्वा स राजा बकमब्रवीत्। <br>निपत्य शिरसा भूमौ प्राञ्जलिर्भरतर्षभ   ॥09-040-020॥</td></tr>
<tr><td>प्रसादये त्वा भगवन्नपराधं क्षमस्व मे। <br>मम दीनस्य लुब्धस्य मौर्ख्येण हतचेतसः। <br>त्वं गतिस्त्वं च मे नाथः प्रसादं कर्तुमर्हसि   ॥09-040-021॥</td></tr>
<tr><td>तं तथा विलपन्तं तु शोकोपहतचेतसम्। <br>दृष्ट्वा तस्य कृपा जज्ञे राष्ट्रं तच्च व्यमोचयत्   ॥09-040-022॥</td></tr>
<tr><td>ऋषिः प्रसन्नस्तस्याभूत्संरम्भं च विहाय सः। <br>मोक्षार्थं तस्य राष्ट्रस्य जुहाव पुनराहुतिम्   ॥09-040-023॥</td></tr>
<tr><td>मोक्षयित्वा ततो राष्ट्रं प्रतिगृह्य पशून्बहून्। <br>हृष्टात्मा नैमिषारण्यं जगाम पुनरेव हि   ॥09-040-024॥</td></tr>
<tr><td>धृतराष्ट्रोऽपि धर्मात्मा स्वस्थचेता महामनाः। <br>स्वमेव नगरं राजा प्रतिपेदे महर्द्धिमत्   ॥09-040-025॥</td></tr>
<tr><td>तत्र तीर्थे महाराज बृहस्पतिरुदारधीः। <br>असुराणामभावाय भावाय च दिवौकसाम्   ॥09-040-026॥</td></tr>
<tr><td>मांसैरपि जुहावेष्टिमक्षीयन्त ततोऽसुराः। <br>दैवतैरपि संभग्ना जितकाशिभिराहवे   ॥09-040-027॥</td></tr>
<tr><td>तत्रापि विधिवद्दत्त्वा ब्राह्मणेभ्यो महायशाः। <br>वाजिनः कुञ्जरांश्चैव रथांश्चाश्वतरीयुतान्   ॥09-040-028॥</td></tr>
<tr><td>रत्नानि च महार्हाणि धनं धान्यं च पुष्कलम्। <br>ययौ तीर्थं महाबाहुर्यायातं पृथिवीपते   ॥09-040-029॥</td></tr>
<tr><td>यत्र यज्ञे ययातेस्तु महाराज सरस्वती। <br>सर्पिः पयश्च सुस्राव नाहुषस्य महात्मनः   ॥09-040-030॥</td></tr>
<tr><td>तत्रेष्ट्वा पुरुषव्याघ्रो ययातिः पृथिवीपतिः। <br>आक्रामदूर्ध्वं मुदितो लेभे लोकांश्च पुष्कलान्   ॥09-040-031॥</td></tr>
<tr><td>ययातेर्यजमानस्य यत्र राजन्सरस्वती। <br>प्रसृता प्रददौ कामान्ब्राह्मणानां महात्मनाम्   ॥09-040-032॥</td></tr>
<tr><td>यत्र यत्र हि यो विप्रो यान्यान्कामानभीप्सति। <br>तत्र तत्र सरिच्छ्रेष्ठा ससर्ज सुबहून्रसान्   ॥09-040-033॥</td></tr>
<tr><td>तत्र देवाः सगन्धर्वाः प्रीता यज्ञस्य संपदा। <br>विस्मिता मानुषाश्चासन्दृष्ट्वा तां यज्ञसंपदम्   ॥09-040-034॥</td></tr>
<tr><td>ततस्तालकेतुर्महाधर्मसेतु;र्महात्मा कृतात्मा महादाननित्यः। <br>वसिष्ठापवाहं महाभीमवेगं; धृतात्मा जितात्मा समभ्याजगाम   ॥09-040-035॥</td></tr>
</table>