<table border = "1"><tr><td>Verse</td></tr>
<tr><td> ब्रह्मोवाच। <br>य उत्पन्नो महान्पूर्वमहंकारः स उच्यते। <br>अहमित्येव संभूतो द्वितीयः सर्ग उच्यते   ॥14-041-001॥</td></tr>
<tr><td>अहंकारश्च भूतादिर्वैकारिक इति स्मृतः। <br>तेजसश्चेतना धातुः प्रजासर्गः प्रजापतिः   ॥14-041-002॥</td></tr>
<tr><td>देवानां प्रभवो देवो मनसश्च त्रिलोककृत्। <br>अहमित्येव तत्सर्वमभिमन्ता स उच्यते   ॥14-041-003॥</td></tr>
<tr><td>अध्यात्मज्ञाननित्यानां मुनीनां भावितात्मनाम्। <br>स्वाध्यायक्रतुसिद्धानामेष लोकः सनातनः   ॥14-041-004॥</td></tr>
<tr><td>अहंकारेणाहरतो गुणानिमा;न्भूतादिरेवं सृजते स भूतकृत्। <br>वैकारिकः सर्वमिदं विचेष्टते; स्वतेजसा रञ्जयते जगत्तथा   ॥14-041-005॥</td></tr>
</table>