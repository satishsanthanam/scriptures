<table border = "1"><tr><td>Verse</td></tr>
<tr><td> सूत उवाच। <br>एवं स्तुतस्तदा कद्र्वा भगवान्हरिवाहनः। <br>नीलजीमूतसंघातैर्व्योम सर्वं समावृणोत्   ॥01-022-001॥</td></tr>
<tr><td>ते मेघा मुमुचुस्तोयं प्रभूतं विद्युदुज्ज्वलाः। <br>परस्परमिवात्यर्थं गर्जन्तः सततं दिवि   ॥01-022-002॥</td></tr>
<tr><td>संघातितमिवाकाशं जलदैः सुमहाद्भुतैः। <br>सृजद्भिरतुलं तोयमजस्रं सुमहारवैः   ॥01-022-003॥</td></tr>
<tr><td>संप्रनृत्तमिवाकाशं धारोर्मिभिरनेकशः। <br>मेघस्तनितनिर्घोषमम्बरं समपद्यत   ॥01-022-004॥</td></tr>
<tr><td>नागानामुत्तमो हर्षस्तदा वर्षति वासवे। <br>आपूर्यत मही चापि सलिलेन समन्ततः   ॥01-022-005॥</td></tr>
</table>