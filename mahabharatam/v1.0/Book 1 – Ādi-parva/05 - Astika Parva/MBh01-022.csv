Verse
 सूत उवाच। <br>एवं स्तुतस्तदा कद्र्वा भगवान्हरिवाहनः। <br>नीलजीमूतसंघातैर्व्योम सर्वं समावृणोत्   ॥01-022-001॥
ते मेघा मुमुचुस्तोयं प्रभूतं विद्युदुज्ज्वलाः। <br>परस्परमिवात्यर्थं गर्जन्तः सततं दिवि   ॥01-022-002॥
संघातितमिवाकाशं जलदैः सुमहाद्भुतैः। <br>सृजद्भिरतुलं तोयमजस्रं सुमहारवैः   ॥01-022-003॥
संप्रनृत्तमिवाकाशं धारोर्मिभिरनेकशः। <br>मेघस्तनितनिर्घोषमम्बरं समपद्यत   ॥01-022-004॥
नागानामुत्तमो हर्षस्तदा वर्षति वासवे। <br>आपूर्यत मही चापि सलिलेन समन्ततः   ॥01-022-005॥
